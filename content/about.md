---
title: About
description: 
---

### Che cos'è?

Un CoderDojo è un'organizzazione volontaria di persone che costituisce, attiva e mantiene un club basandosi sul regolamento etico di CoderDojo al fine di facilitare l'apprendimento gratuito della programmazione informatica per i giovani fra i 7 e i 17 anni.

Coder significa Programmatore e Dojo significa Tempio dell'Apprendimento.

**Se vuoi imparare il Karate vai in un KarateDojo,**

**se vuoi imparare il Kendo vai in un KendoDojo,**

**se vuoi imparare a programmare vai in un CoderDojo e porta i tuoi genitori.**

C'è una sola regola: **Sempre in Gamba! Be Cool!**


### Perchè?

Se ci guardiamo intorno, vediamo PC dappertutto. Il mondo intero viene mandato avanti dai computer. Ma che cosa manda avanti un computer? Il codice. Scritto da programmatori e da gente comune. A mano. Ad oggi mancano programmatori. Sempre più ci appoggiamo ai computer anche per scopi di sopravvivenza e d'altra parte i corsi universitari di Informatica sperimentano un abbandono del 50%.

E' come se ci fosse un picco di richiesta di programmi e... potrebbe essere una cosa terribile se non ci fossero programmatori che mandano avanti tutta la nostra quotidianità. Siamo in tanti, quindi abbiamo bisogno di più programmatori e di bambini che imparino a programmare.
